## Η περίπτωση των Lego Mindstorms

Η περίπτωση Lego Mindstorms έχει ιδιαίτερο ενδιαφέρον γιατί συνέβαλε με ένα καινούριο τρόπο στην εκπαίδευση των παιδιών στον τομέα του προγραμματισμού και στην διάδραση παιδιών και νέων με τα εργαλεία της τεχνολογίας. Το 1984,o εγγονός του ιδιοκτήτη της Δανέζικης βιομηχανίας παιχνιδιών LEGO, παρακολούθησε στην τηλεόραση μια συνέντευξη του Seymour Papert στην οποία εξηγούσε την χρησιμότητα της γλώσσας προγραμματισμού LOGO για την ενασχόληση των παιδιών με τον προγραμματισμό ρομπότ που εκτελούν απλές εντολές. Έπειτα από την συνεργασία των παραπάνω δημιουργήθηκαν τα εκπαιδευτικά συστήματα  Lego Mindstorms για παιδιά δημοτικού τα οποία κατά την πρώτη κυκλοφορία τους ονομάζονταν Μindstroms Robotics Invention System. Ο στόχος του έργου ήταν η ενασχόληση των παιδιών με τον προγραμματισμό σε ένα εύκολο,γνώριμο και διασκεδαστικό περιβάλλον. Ο ίδιος ο Papert είχε εύστοχα παρατηρήση ότι τα παιδία μπορούν πολύ πιο εύκολα να να κατανοήσουν και να μάθουν τις νέες τεχνολογίες και έτσι επέλεξε να ασχοληθεί με την εκπαίδευση της συγκεκριμένης ηλικιακής ομάδας. Η διάδραση με τα συγκεκριμένα συστήματα έχει σχεδιαστεί να είναι πιο εύκολη σε παιδιά ενώ ο στόχος και η λογική με την οποία λειτουργεί παραμένει ο ίδιος με τα συστήματα που χρησιμοποιούν και οι μεγαλύτεροι/έμπειροι προγραμματιστές. Στην ουσία η ηλικία δεν είχε τόσο σημασία όσο η ομαλή εισαγωγή σε ένα νέο είδος γραμματισμού, τον προγραμματισμό.
 Η πρώτη γενιά LEGO Mindstorms ήταν δομημένη γύρω από το κομμάτι της LEGO με τη μορφή τούβλου γνωστό ως RCX. Το τούβλο προγραμματίζεται με τη φόρτωση ενός προγράμματος (που γράφεται σε μια από τις διαθέσιμες γλώσσες προγραμματισμού) από ένα PC ή MAC στη RAM του τούβλου μέσω μιας ειδικής υπέρυθρης διεπαφής (IR).Αφότου αρχίσει ο χρήστης ένα πρόγραμμα, μια δημιουργία των RCX Mindstorms μπορεί να λειτουργήσει από μόνη της. Επίσης, δύο ή περισσότερα τούβλα RCX μπορούν να επικοινωνήσουν το ένα με το άλλο μέσω της διεπαφής IR, επιτρέποντας τη συνεργασία ή τον ανταγωνισμό μεταξύ των τούβλων. Εκτός από τη θύρα IR, υπάρχουν τρεις θύρες εισαγωγής αισθητήρων και τρεις θύρες σύνδεσης μηχανών (μπορούν επίσης να χρησιμοποιηθούν για τους λαμπτήρες, κ.λπ.).  Τα παραπάνω συστήματα LEGO πολύ γρήγορα διαδόθηκαν σε ολόκληρο τον κόσμο. Ιδιαίτερα στην Ελλάδα έγιναν γνωστά καθώς απευθύνονταν σε παιδιά και νέους που είχαν χρησιμοποιήσει στο παρελθόν τουβλάκια LEGO. Παράλληλα δώθηκαν πολλές ευκαιρίες σε μαθητές να πάρουν μέρος σε διαγωνισμούς και προγράμματα με ρομποτάκια της εταιρίας όπως το World Robotics Olympiad -WRO και First Lego League - FLL. Ακόμη πολλά συστήματα ρομποτικής διατέθηκαν δωρεάν σε σχολία και δημιουργήθκαν λέσχες και κέντρα ρομποτικής για τα συστήματα LEGO. Μέχρι πριν κάποια χρόνια αποτελούσαν την μοναδική επιλογή συστημάτων ρομποτικής. Το γεγονός αυτό σε συνδιασμό με την ραγδαία εξάπλωση που υπήρχε οδήγησαν σε εκπαιδευτικές δραστηριότητες που δεν ταίριαζαν πια στα πρότυπα της εκπαίδευσης με συστήματα ρομποτικής αλλά ήταν στην ουσία κατασκευές δίχως προγραμματισμό αισθητήρων. Συνολικά, ενώ αποτέλεσαν την αρχή ενός νέου τομέα τόσο στην εκπαίδευση όσο και στην τεχνολογία καθώς συνδίαζαν τον τρόπο σκέψης που απαιτείται για την επίλυση προβλημάτων με προγραμματισμό και κυρίως φαντασία και ενασχόληση από τα παιδιά, ίσως κάπου έχασαν αυτή την βασική αρχή. Σίγουρα συνεχίζει να είναι ένας κλάδος που αναπτύσσεται και μπορεί να προσφέρει πολλά στην εκπαίδευση και τον τρόπο με τον οποίο τα παιδιά και οι νέοι μαθαίνουν και οικοδομούν τις σκέψεις τους.


