## Σύντομη βιογραφία του Saymour Papert
Ο Seymour Papert, που γεννήθηκε το 1928, συσχέτισε τις αρχές του Εποικοδομιτισμού με την Εκπαιδευτική Τεχνολογία και τεκμηρίωσε επιστημονικά τις Νέες Τεχνολογίες στην εκπαίδευση. Ο Papert διεξήγε έρευνα σε θεωρίες μάθησης και είναι γνωστός για την εστίαση του στην επίδραση των νέων τεχνολογίων γενικά στην μάθηση και ειδικότερα στα σχολεία ως οργανισμούς μάθησης. 

Οι θεωρήσεις του, χωρίς να αποτελούν ξεχωριστή θεωρία μάθησης ονομάστηκαν Κατασκευαστική Θεωρία της Μάθησης (Constructionism) με κυρίαρχη θέση ότι οι μαθητές μαθαίνουν καλύτερα όταν ενεργούν τόσο σε επίπεδο σχεδιαστή όσο και κατασκευαστή. Ο Papert εργάστηκε μαζί με τον Ζαν Πιαζέ(Jean Piaget) και εστίασε τις έρευνες του στον τρόπο που μαθαίνουν οι μικροί μαθητές.

Το 1967 δημιούργησε την γλώσσα προγραμματισμού Logo μαζί με ομάδα ερευνητών του M.I.T. Η συγεγκριμένη γλώσσα προγραμματισμού αναπτύχθηκε ως ένα τεχνολογικό εργαλείο που βελτιώνει τον τρόπο με τον οποίο τα παιδιά σκέπτονται και επιλύουν προβλήματα. Στο γραφικό της περιβάλλον εμφανίζεται ένα μικρό ρομπότ που μοιάζει με χελώνα και χρησιμοποιείται από τα παιδιά για την επίλυση προβλημάτων και την βελτίωση της ικανότητας να αποκτούν μόνα τους νέες γνώσεις.

Ο Papert, αποτέλεσε ένα από τα βασικά πρόσωπα της πρωτοβουλίας <<Ένας Φορητός Υπολογιστής ανα Παιδί(One Laptop Per Child - OLPC)>> που είχε ως στόχο την διανομή φορητών υπολογιστών για σκοπούς μάθησης σε αναπτυσσόμενες χώρες. Ένα εξίσου σημαντικό κομμάτι της ζωής του ήταν η συνεργασία του με την εταιρία Lego στον τoμέα των εκπαιδευτικών ρομποτικών εργαλείων με όνομα Lego Mindstorms.

